Pars ΙΙ.

Quoniam in eo est, ut, quos auctores Propertius in
singulis fabulis enarrandis videatur secutus esse, exponam,
magna cautio, ne nimius sim in disquirendis auctoribuS,
mihi adhibenda est. Nam nonnullas rcs in carminibus inesse,
quas omnes eruditos homines scire deceret, ut non opus esset
auctorem adire, per se patet3 alias autem poetam ingenium
suum secutum confinxisse vel poetice exornasse, verisimile
est. Attamen satis multa in carminibus insunt, quae eum
ex aliis scriptoribus hausisse putandum est. Qua de causa
operae pretium videtur esse, quid ipse invenerit, quid de
aliis repetiverit, inquirere.

Non mirum est, Propertium maxime ad Varronem sese ¹

applicasse3 hunc enim cum Aetiorum librum conscripsisset,
quo veterum institutorum originem causasque exposuerat,
apud veteres maxima auctoritate usum esse, testatur Cicero
Acad. Post. Ι. 3, 9: „nos in nostra urbe peregrinantis errantis-
que tamquam hospites tui libri quasi domum reduxerunt,
ut possemus aliquand0, qui et ubi essemus, agnoscere: tu
aetatem patriae, tu descriptiones temporum, tu sacrorum

iura, ‘tu sacerdotum, tu domesticam, tu bellicam disciplinam, , :1' 2311ss

tu sedem regionum locorum, tu omnium divinarum humanarum-

que rerum nomina, genera, officia, causas aperuisti, plurimum· · ⁹¹2⁹

que idem poetis nostris omninoque Latinis et litteris luminis

et verbis attulisti“. Merito igitur Varronis scripta apud*
omnes, qui antiquitati Romanae studebant, maximam vim ’ ζ

 

    
 
      

