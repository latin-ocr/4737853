...36-

 

idem est deus.“ Hanc doctrinam Propertium non fugisse

ex peroratione carminis elucet, qua praedicat de Hercule:
73. hunc, quoniam manibus purgatum sanxerat* orbem,
sic Sanctum Tatiae composuere Cures.

Toto reliquo carmine de Hercule fabulas - coniungit ’  

enim duas, quarum una tractatur pugna cum Caco latrone
et consecratio fori Boarii, altera Herculis certamen cum Bonae
Deae sacerdote et condita Ara Maxima — depingit magna
quidem ex parte ita, >ut eas acceperat. Plures autem prioris
partis auctores ei in promptu erant: nam pugnam Herculis
cumCaco ab aliis quoque scriptoribus, qui Augusti aetate florue-
runt, narratam esse scimus. Cuinam est ignota Vergilii ad—
mirabilis et elegans et copiosa explicatio illius pugnae, cuiss
nam Livii narratio, et ipsa poeticis coloribus exornata?
Quorum cum Propertio 1) tanta similitudo est, ut ad eos quin
accesserit non dubium sit; quamquam hoc minime neglegen-
dum est, in similitudine argumenti saepius positam esse,
aequalitatem sermonis.

Sed iam Livium audiamus, qui hoc modo narrationem
instituit (Ι. ’7, 4): „Herculem in ea loca (sc. Palatium) Geryone
interempto boves mira specie abegisse memorant ac prope
Tiberim fluvium . . . loco herbido ut quiete et pabulo lae-
tiore reficeret boves, et ipsum fessum, via procubuisse.“

Eodem modo Propertium initium facere videmus:

1. Amphitryoniades qua tempestate iuvencos
egerat a stabulis, o Erythea, tuis,
venit ad eductos pecorosa Palatia montes
et statuit fessos, fessus et ipse, boves. ²)

 

¹) Adde Ovidii narrationem de Hercule (fast. Ι. 547—586) con-
sentientem cum Vergilio, Propertio; ex qua ad Livium quoque nonnullos
locos revocandos esse demonstravit Schenkelius (Zeitschr. f. oestreich.
Gymn. 1860 p. 401).

2) cf. Dionys. Hal. J. 39: εὖρών δὲ πόαν ἓν αὐτῷ βουκολίδα

πολλήν καὶ καλήν, τὰς μὲν βόας α’νῆκεν εἷς ἐκνομήν, αὐτός’ ⁴ ⁷ ·

δὲ βαρυνόμενος ὕπὸ κόπου κατακλιθεὶς ἔδωκεν αὖτόν ὕπνῳ ,

 

